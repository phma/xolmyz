<html>
<head><title>xunselkre bende</title></head>
<body>
<p>ni'o mi pu vitke le mi pendo po'u la .cyrlok.xolmyz. goi ko'a ca le prulamna'a critu djedi
gi'e facki le du'u tavla lo mutce bo rotsu je xrula bo selflira je fagyxunselkre ke
tolcitno nanmu .i mi faxycpe ko'a lo nu dicra kei gi'e pu'o cliva .iku'i la .xolmyz.
suksa lacpu mi seka'a le kumfa gi'e ti'a ga'orgau le vorme</p>
<p>.i lu lo xagmau jai ca vitke be fai do na ka'e zasti doi .uatsyn. iu li'u pe'ocni selsku</p>
<p>.i lu .iku'i mi terpa lo du'u do tolcando li'u</p>
<p>.i lu mi co'e .i mi mutce lo ka co'e li'u</p>
<p>.i lu .iseki'ubo .ai mi denpa fi lo lamji kumfa li'u</p>
<p>.i lu .e'anai .i le vi nanmu .io doi .uilsyn. cu kansa je sidju mi so'i lo mi dafyfaksadrai nabmi .i ju'o ti ba plixau cai mi lo do ji'a nabmi li'u</p>
</body>
